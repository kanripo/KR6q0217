#-*- mode: mandoku-view; -*-
#+DATE: 2015-08-30 21:48:00.601786
#+TITLE: 擬寒山詩
#+PROPERTY: CBETA_ID J33nB293
#+PROPERTY: ID KR6q0217
#+PROPERTY: SOURCE Jiaxing Canon Vol. 33, No. B293
#+PROPERTY: VOL 33
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0217_J_001-0705a> 
#+PROPERTY: JUAN 1

序
唐守禮序¶

梅村張先生博學力行究心佛¶
乘善貧而好施予世出世間作¶
諸利益事以百千種緇素賴之¶
晚乃盡謝世味一蔬一飯參誦¶
西方大覺不休叩以宗旨灑灑¶
終日激切斐亹大有儆動居然¶
闡法善知識也其所游戲翰墨¶
率稟於教驟閱之即里耳可入¶
潛玩而深體之即古澂言奧義¶
不啻也以其類寒山子詩遂名¶
擬寒山吾烏知寒山之為文殊¶
而梅村之為寒山邪以其言可¶
為後學之梯航則捕教翼聖之¶
功不可泯滅他日與寒山詩並
<pb:KR6q0217_J_001-0705b>¶
傳永永末世眾生其尚有大造¶
哉故為之序而俾梓之以傳焉。¶

社末鎮山居士唐守禮識¶
¶
¶

蔡善繼序¶

寒山詩非詩也無意於詩而似¶
詩故謂之寒山詩梅村居士擬¶
寒山詩若千首警醒世迷發明¶
大道聲響意為無非似寒山者¶
以無意於寒山故能似寒山也¶
居士素工詩老而逾妙笥中稿¶
計不下數千篇為李為杜為王¶
為孟為陶為謝靡不各極其致¶
至所擬寒山詩則又若歌若嘯
<pb:KR6q0217_J_001-0705c>¶
摩寫人情物態爽豁痛快讀之¶
令人鼓掌頓足心神為開而毛¶
髮為豎有味乎言之也未寒山¶
子示跡污穢而獨以吟詠留題¶
巖谷傳布街衢里井之間居士¶
沈冥當世篋中之藏幾為韞櫝¶
而獨以是編付諸副墨之子假¶
剞劂以公同志而示人之意可¶
想而知已嗟嗟濁世不可莊語¶
故曼衍以窮年高言不止於眾¶
人之耳則淺言以見意世之人¶
以詩道求居士是編何足以盡¶
詩居士之詩則固為李為杜為¶
玉孟為陶謝自足稱雄詞林上下¶
千古恨世莫得而盡見之耳乃
<pb:KR6q0217_J_001-0706a>¶
余之知居士則未始以詩居士¶
棲心禪那數十年究竟最上一¶
乘之旨疑是龐老後身即列諸¶
高士傳彼似有所不屑世之讀¶
居士詩宜想見其人并求其意¶
焉可也。¶

福山同杜本明居士蔡善繼¶
¶
¶
¶
¶
¶
¶
¶

<pb:KR6q0217_J_001-0706b>¶

自敘¶

寒山子詩以及慈受諸公儗寒山詩¶
皆所以歌詠性靈闡揚道妙欲使¶
眾生去妄歸真舍凡入聖厥旨微¶
矣但多提唱宗乘罕有及乎淨土故¶
約以為釋迦文佛入滅之後正法五百¶
年持戒堅固像法千年禪定堅固¶
末法萬年念佛堅固而而圾末法¶
時也予山居多暇間為儗寒山訪¶
要在勸人念佛往生樂國橫出¶
三界永斷輪迴次則啟人戒殺放¶
生長養慈心以為生方津筏至若¶
山居賦事詠物等作所以發寒山慈¶
受諸公之逸響少裨寒山慈受諸公¶
之法施殆所謂覆杯土於泰山添¶
勺水於滄海不自諒哉冀覽者式¶
另著眼則狗尾蛇足之誚庶幾其¶
少寬耳。
<pb:KR6q0217_J_001-0706c>¶

梅村居士張守約書¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0217_J_001-0707a>¶

擬寒山詩
 擬寒山詩¶
梅村居士張守約追擬¶
五臺居士陸光祖訂正¶

#+BEGIN_VERSE
「　寒山三百篇篇篇是警策或歌廊廡間或書¶院宇壁當時國清寺僧行如雲集有耳胡不¶聞有眼胡不識
#+END_VERSE
」¶

#+BEGIN_VERSE
「　寒山出寒山拾得蹃拾得豐干自豐干三聖¶同混跡閭丘太守至當下齊言出拍手歸去¶來雲山高突兀
#+END_VERSE
」¶

#+BEGIN_VERSE
「　子擬寒山詩亦是隨口出也不期協韻也不¶求諧律但欲勸世人偶尒盈紙筆若徒炫耳¶目視之有何益
#+END_VERSE
」¶

#+BEGIN_VERSE
「　吾詩非蹈襲古風三五七但擬寒山子積累¶歲月日觀者休錯會等同閒書帙言雖似逆¶耳可以愈癨疾
#+END_VERSE
」¶

#+BEGIN_VERSE
「　佛於三界中老婆心太切念念度眾生念念¶無休歇眾生當痛心莫更造惡業恐負諸如¶來一點菩提血
#+END_VERSE
」¶

#+BEGIN_VERSE
「　死生亦大矣休若夢中過存者親朋少去的¶歲月多菩提開覺蹃進步莫蹉跎這箇埋塵¶鏡應須著力磨
#+END_VERSE
」¶

#+BEGIN_VERSE
「　修行法門多從何門裏進纔逢善知識霹面¶去詰問或云戒定慧或云經律論唯有修西¶方直入無漸頓
#+END_VERSE
」
<pb:KR6q0217_J_001-0707b>¶

#+BEGIN_VERSE
「　莫謂畜生微與人同氣血但恣我肥甘不顧¶他死活痛口說向君畜生非是別過去之六¶親未來之諸佛
#+END_VERSE
」¶

#+BEGIN_VERSE
「　遁居霞霧峰千山萬山裡白雲傍榻飛草閣¶依嵒起閑臥擁鹿裘清譚揮麈尾童子采茶¶歸自去汲泉水
#+END_VERSE
」¶

#+BEGIN_VERSE
「　檐端宿白雲峰頂懸孤月辭樹葉飛飛繞階¶泉決決靜夜永如年素衾明似雪林僧趣頗¶同磬擊秋山裂
#+END_VERSE
」¶

#+BEGIN_VERSE
「　佛是悟眾生眾生是迷佛悟似月當天迷似¶雲遮月嘗游雜華林就中聞妙訣心佛及眾¶生是三無差別
#+END_VERSE
」¶

#+BEGIN_VERSE
「　百年骨肉親猶如逆旅客倏聚得相逢倏散¶又相隔要死留不住受苦替不得慇懃勸世¶人各須自努力
#+END_VERSE
」¶

#+BEGIN_VERSE
「　菩薩度眾生應身隨萬類或現蚌腹中或處¶牛腎內一物度不盡誓不登佛位眾生太無¶知恣造彌天罪
#+END_VERSE
」¶

#+BEGIN_VERSE
「　破屋覆煙蘿石床苔蘚駁雲光澗底明泉韻¶嵒頭落山深忘歲年心懶醉丘壑木食與艸¶衣自得其中樂
#+END_VERSE
」¶

#+BEGIN_VERSE
「　傀儡共登場呈盡千般伎謾將笑劇看世上¶總兒戲傍觀若自由未免線索繫舞罷寂然¶休與人死無異
#+END_VERSE
」
<pb:KR6q0217_J_001-0707c>¶

#+BEGIN_VERSE
「　我愛山居好遶屋都種竹松風清我心澗月¶明我目有客便喫茶無飯便喫粥世人那得¶知清閑是真福
#+END_VERSE
」¶

#+BEGIN_VERSE
「　心為諸惡源身為眾罪藪觀心是無常萬善¶自諧偶觀身如實相百福緣茲有善惡初無¶根由於能觀否
#+END_VERSE
」¶

#+BEGIN_VERSE
「　高高峰萬層小小菴一個並無俗士來時有¶高僧過種楮補衣裳採薇供旦暮最愛聽松¶風就枕松根臥
#+END_VERSE
」¶

#+BEGIN_VERSE
「　生死輪迴理儒家信不及羊祜孩提時探環¶鄰樹窟若使無輪迴那能知往跡此是世間¶事非關佛書出
#+END_VERSE
」¶

#+BEGIN_VERSE
「　獨倚斷崖石閒看孤雲飛松風颯然來吹我¶身上衣群峰插霄漢青天四邊垂幽懷渺難¶言行行歌紫芝
#+END_VERSE
」¶

#+BEGIN_VERSE
「　性具形氣中似人之處宅宅成則居之宅壞¶又他適其宅有時壞而人未嘗沒形死性不¶滅此喻可概得
#+END_VERSE
」¶

#+BEGIN_VERSE
「　犯罪禁官牢舉家多痛哭痛其遭鞭撻哭其¶被桎梏世人卻不知家家有地獄籠雞以待¶烹圈豬以待僇
#+END_VERSE
」¶

#+BEGIN_VERSE
「　深深藤蘿谷裊裊松筠徑澗澗水交流山山¶鳥相應低低一個菴寂寂數聲磬皎皎青天¶月團團如寶鏡
#+END_VERSE
」
<pb:KR6q0217_J_001-0708a>¶

#+BEGIN_VERSE
「　嵒泉清溜溜林壑靜悠悠飛鳥影䎘䎘鳴鹿¶聲呦呦峰頭雲靉靉松頂風颼颼一念恒寂¶寂萬緣總休休
#+END_VERSE
」¶

#+BEGIN_VERSE
「　若人大夢中自能做得主則於死來時亦能¶做得主夢中若顛倒死來那由你請將生死¶事卜諸夢寐裡
#+END_VERSE
」¶

#+BEGIN_VERSE
「　徒杖出風林嵒泉飛瀑布石上坐盤桓忽逢¶胡僧過云自天台來此去訪霞霧豎起柱杖¶子還識得這個
#+END_VERSE
」¶

#+BEGIN_VERSE
「　訪隱暮歸遲柴門半開閑踏葉微有聲黃犬¶隔籬吠屋角梅花橫寒光月在地仰止渴心¶生瓦罏湯正沸
#+END_VERSE
」¶

#+BEGIN_VERSE
「　世有殺人刀鋒利逾金銕晁錯被其誅孫臏¶被其刖或問何物造佞人三寸舌殺了多少¶人不見半點血
#+END_VERSE
」¶

#+BEGIN_VERSE
「　昨夜北風狂吹落滿山雪嵒岫見高低蹃徑¶難分別欲出辦勾當猶恐有錯跌只得且耐¶心少不消時節
#+END_VERSE
」¶

#+BEGIN_VERSE
「　枕石抱白雲聽泉臥空谷豺虎不動心荊榛¶皆悅目嵒畔與溪邊處處種脩竹儼然類瀟¶湘況沒有人哭
#+END_VERSE
」¶

#+BEGIN_VERSE
「　人人有個佛竟將埋沒了人人有個死竟若¶忘記了盡向外馳求略不一返照螃蟹落湯¶時你卻怎生好
#+END_VERSE
」
<pb:KR6q0217_J_001-0708b>¶

#+BEGIN_VERSE
「　昔有師子覺專修覲彌勒已生迷外院內院¶不得入何似修西方但念彌陀佛一生不退¶轉且是甚省力
#+END_VERSE
」¶

#+BEGIN_VERSE
「　蝦蟆避蛇啗急跳僧傍歇只因恐懼深喘懾¶久未絕須臾見小蟲張威便去囓惹得老中¶峰爰作蝦蟆說
#+END_VERSE
」¶

#+BEGIN_VERSE
「　開得兩坵田種下一色稻辛苦沒人幫稻熟¶兒孫要既謂那坵堪又謂這坵好憑他自揀¶擇我只呵呵笑
#+END_VERSE
」¶

#+BEGIN_VERSE
「　王戒生人道十善得生天享盡人天福還須¶受業冤若能加念佛托生寶池蓮無常生滅¶苦從此沒相干
#+END_VERSE
」¶

#+BEGIN_VERSE
「　世出世間法都要辦肯心肯心若辦得決不¶賺其人肯心若不辦枉自喪青春工夫既到¶處銕杵磨做針
#+END_VERSE
」¶

#+BEGIN_VERSE
「　白雪易盈頭紅塵難下足卑哉楊州鶴謬矣¶荊山玉儒書散與人梵筴堆連屋非是慕多¶聞聊假以遮目
#+END_VERSE
」¶

#+BEGIN_VERSE
「　小病常須有荒年不可無順風船易覆險道¶馬無虞死豈分衰壯貧何別智愚人能諳此¶理勝讀十車書
#+END_VERSE
」¶

#+BEGIN_VERSE
「　嵒屋結婆娑林扉開窈窕泉遶灶前流月向¶床頭照日日白雲尋夜夜青猿叫笑殺一樵¶夫驀然來問道
#+END_VERSE
」
<pb:KR6q0217_J_001-0708c>¶

#+BEGIN_VERSE
「　聖人能盡善眾人得失均舍短取其長個個¶是好人舍長取其短個個是匪人唯能行一¶恕大地是陽春
#+END_VERSE
」¶

#+BEGIN_VERSE
「　修羅性多嗔諸天心正樂鬼神沉憂愁鳥獸¶懷獝狘惟人坦蕩蕩儘堪修白業若但因循¶去世無自然佛
#+END_VERSE
」¶

#+BEGIN_VERSE
「　有一猛丈夫登山誓見佛蛇虎任吞噬向西¶瞻禮切彌勒欲化度其志竟難奪尋感彌阤¶來授衣親記莂
#+END_VERSE
」¶

#+BEGIN_VERSE
「　平地三尺雪當窗一片月清宵如白晝梅花¶香不絕童子謾煎茶阿翁默念佛不是世間¶人烹庖醉麴糱
#+END_VERSE
」¶

#+BEGIN_VERSE
「　富貴本在天枯榮元有命笑殺癡呆漢欲以¶人力勝瞞心并昧己行險以僥幸人雖巧作¶為天更巧報應
#+END_VERSE
」¶

#+BEGIN_VERSE
「　得人之小恩常須懷大報不知報恩者多遭¶橫死道此是金口宣普為諸人告以德去報¶怨老子術亦好
#+END_VERSE
」¶

#+BEGIN_VERSE
「　有鳥八八兒解隨僧念佛臨終能立化埋後¶尤奇特口內出蓮花定生極樂國世間闡提¶人可以鳥不及
#+END_VERSE
」¶

#+BEGIN_VERSE
「　佛說一切經開口便稱孝天經與地義儒家¶用立教孝行故多端順親為至要無間地獄¶中第一不孝道
#+END_VERSE
」
<pb:KR6q0217_J_001-0709a>¶

#+BEGIN_VERSE
「　昨日顏如渥今朝鬢雪生年光若流水東去¶無回聲不早著精彩何能出火坑改頭并換¶面錯了定盤星
#+END_VERSE
」¶

#+BEGIN_VERSE
「　我欲去打人人亦來打了我欲去罵人人亦¶來罵了卻如自打罵並不差毫眇筭來沒便¶宜不如忍耐好
#+END_VERSE
」¶

#+BEGIN_VERSE
「　青春窈窕女年當十六七脩眉柳葉纖暈臉¶桃花色輕盈不動塵巧笑能傾國多少好男¶子出他手不得
#+END_VERSE
」¶

#+BEGIN_VERSE
「　蒼天愛我深許作清閒客苕霅山水佳其中¶為窟宅清秋新雨霽箕踞盤陀石夕陽下嶺¶時支頤看山色
#+END_VERSE
」¶

#+BEGIN_VERSE
「　舉世好滋味慣常不知過食羊要擇肥喫蟹¶必揀大不知人與畜元是輪流做至哉祖師¶言一個還一個
#+END_VERSE
」¶

#+BEGIN_VERSE
「　蓮花中化生人多起疑惑不見蚊蟲艸蚊蟲¶草莢出十萬億佛土恐難便到得不見夢中¶行萬里在倏忽
#+END_VERSE
」¶

#+BEGIN_VERSE
「　日日望春來忽然秋又至花開不多時落葉¶已滿地少壯易老衰與彼何以異不早去修¶行生死非兒戲
#+END_VERSE
」¶

#+BEGIN_VERSE
「　竊聞無是公慣居何有鄉逃形遊鹿豕慕古¶夢羲皇穴處三冬暖衷披五月涼床頭堆橡¶栗卒歲有餘糧
#+END_VERSE
」
<pb:KR6q0217_J_001-0709b>¶

#+BEGIN_VERSE
「　近世塑菩薩思憶眾生相面欹于掌中臂拄¶于滕上思憶由于心豈在做模樣菩薩名六¶端胡妄造斯像
#+END_VERSE
」¶

#+BEGIN_VERSE
「　後生見老人心中常鄙賤同席不交談閒時¶嬾會面天那忍假年與此浮薄漢省得他老¶來又被後生厭
#+END_VERSE
」¶

#+BEGIN_VERSE
「　眾生正性命皆起于婬慾婬慾由恩愛生死¶因相續恩愛若斷時那為生死梏往來三界¶賓菩薩別機局
#+END_VERSE
」¶

#+BEGIN_VERSE
「　善人人人喜惡人人人惡明知為善好暗造¶惡何故為善由于己善人不難做為惡加于¶人惡人未易做
#+END_VERSE
」¶

#+BEGIN_VERSE
「　凡欲修行人務要除習氣習氣若未除修行¶力正未嗔多先戒嗔技癢先棄技儒家克己¶功須從難處去
#+END_VERSE
」¶

#+BEGIN_VERSE
「　竹底搆危亭苑間開小徑策杖謾經行閉關¶還取靜重違長者車恒抱維摩病住處近僧¶廬風林聞夕磬
#+END_VERSE
」¶

#+BEGIN_VERSE
「　桂醑金卮泛華堂寶篆燒妖童歌皓齒艷妓¶舞纖腰事事如心意時時逞富豪世間無柰¶爾只是死難逃
#+END_VERSE
」¶

#+BEGIN_VERSE
「　場畜幾隊雞池養一群鴨待客不必言自奉¶亦常殺口裏語喃喃舌頭響扎扎原要喫還¶他竟不思量著
#+END_VERSE
」
<pb:KR6q0217_J_001-0709c>¶

#+BEGIN_VERSE
「　人若負我物怪他不肯還吾若少人財置之¶如等閒本是一個心用之有兩般所以三惡¶道只在方寸間
#+END_VERSE
」¶

#+BEGIN_VERSE
「　教起韋提希具說十六觀勝劣皆往生仗佛¶弘擔顧橫出三界中工夫且昜幹別修至有¶頂終未到彼岸
#+END_VERSE
」¶

#+BEGIN_VERSE
「　懸壁灑風泉清秋殘暑退入谷尋僧廬垂藤¶牽客袂雨餘山翠流葉落林聲碎老衲據繩¶床白頭忻晤對
#+END_VERSE
」¶

#+BEGIN_VERSE
「　昨日弔一鄰今日哭一親年皆少于我地下¶先修文雖然有先後未免輪到身不早辦盤¶費臨期忙殺人
#+END_VERSE
」¶

#+BEGIN_VERSE
「　郡中有市肆廣集四方物早晚應人求至於¶癈寢食這等好念頭人何不感激但有覓利¶心枉費許多力
#+END_VERSE
」¶

#+BEGIN_VERSE
「　盡羨張三乖皆嫌李四愚愚者為田夫乖者¶作訟師耕田足衣食爭訟多是非君看愚與¶乖那個得便宜
#+END_VERSE
」¶

#+BEGIN_VERSE
「　宋氏曾渡蟻遂獲大魁福方氏曾殺蛇遂遭¶赤族戮昆蟲且如此況乎禽與畜殺生與救¶生報應何其速
#+END_VERSE
」¶

#+BEGIN_VERSE
「　淨土妙法門彌陀大願力千生萬劫來今朝¶始識得當生難遭想慎勿更錯失念佛求往¶生貴在心專一
#+END_VERSE
」
<pb:KR6q0217_J_001-0710a>¶

#+BEGIN_VERSE
「　處人若太刻其心懷恨切無有銷化時如服¶金剛屑萬劫與千生報冤無停歇著實勸世¶人冤家不可結
#+END_VERSE
」¶

#+BEGIN_VERSE
「　屋角放梅花一時香撲鼻東風驀地來滿地¶花狼籍衰榮若夢幻生死在倏忽吾心感物¶情倚杖花邊立
#+END_VERSE
」¶

#+BEGIN_VERSE
「　種樹欲成陰教子欲成人竟忘要緊者自己¶一個心說在腔子裏要尋無處尋若還認得¶了青山無古今
#+END_VERSE
」¶

#+BEGIN_VERSE
「　槲葉紉為裳蘭蓀儲作糧別人笑我懶我笑¶別人忙靜夜聞天籟寒潭弄月光不教塵土¶夢惱亂我心王
#+END_VERSE
」¶

#+BEGIN_VERSE
「　世人欲自立不敢為妄語妄語多破賺見絕¶於鄉里佛若有虛誑龍天肯信許唯其語真¶實故號世無比
#+END_VERSE
」¶

#+BEGIN_VERSE
「　柏子滿爐燒𩡣然香縷縷蒲團作半趺山室¶靜如許歲晚梧桐飛夜深魍魎語懸燈照寂¶寥瑟瑟疏林雨
#+END_VERSE
」¶

#+BEGIN_VERSE
「　一生作樵夫總被青山弄雙鬢看看白兩肩¶轉轉痛晨採和雲濕暮挑帶月重無錢儘取¶去但不上門送
#+END_VERSE
」¶

#+BEGIN_VERSE
「　目連持缽食救母地獄間母怪餓鬼覷以手¶遮缽前即變為猛火一粒不得餐業力勝神¶力除飢要除慳
#+END_VERSE
」
<pb:KR6q0217_J_001-0710b>¶

#+BEGIN_VERSE
「　參禪難把捉誦經非究竟佛開方便門末法¶眾生幸至心念彌阤觀想西方境直超生死¶流修行最捷徑
#+END_VERSE
」¶

#+BEGIN_VERSE
「　漁者不能獵獵者不能漁唯養口腹人以財¶為網羅羽毛并鱗甲無不被其屠反重漁獵¶罪哀哉復嗚呼
#+END_VERSE
」¶

#+BEGIN_VERSE
「　見有聰明漢未說先會得當在人面前經律¶如口出轉在人背後葷腥恣意喫不是要瞞¶人只是信不及
#+END_VERSE
」¶

#+BEGIN_VERSE
「　堪憐世間人因妄起諸病卻去殺生靈禱神¶祈感應人既欲求生物獨不愛命正直者為¶神肯玩生殺柄
#+END_VERSE
」¶

#+BEGIN_VERSE
「　須彌大海中半居天上面周圍四天下日月¶腰間轉東曉則西昏南午北夜半如是之世¶界不可數量算
#+END_VERSE
」¶

#+BEGIN_VERSE
「　人生處世間取法當如錢裡面既要方外面¶又要圓不圓行不去不方守不住凡我子若¶孫毋忘這幾句
#+END_VERSE
」¶

#+BEGIN_VERSE
「　佛家有焚身然臂及然指能捨其難捨或者¶起非議人于無始來虛浪幾生死危脆易堅¶固未知斯理耳
#+END_VERSE
」¶

#+BEGIN_VERSE
「　西天多外道九十有六種一切諸經書見題¶便成誦不能了自心狂慧亦何用妄謂證菩¶提罪犯過十重
#+END_VERSE
」
<pb:KR6q0217_J_001-0710c>¶

#+BEGIN_VERSE
「　三伏火雲烈農夫無躲藏面上汗如雨田中¶水似湯螞蝗叮腿痛苗葉割體傷粒粒皆辛¶苦斯言甚勿忘
#+END_VERSE
」¶

#+BEGIN_VERSE
「　此人不夢舟南人不夢車世之說夢者由所¶見所思有不因聞見形夢卻何如曩昔藏八¶識多生發現之
#+END_VERSE
」¶

#+BEGIN_VERSE
「　或難無量眾林中齊念佛那得許彌陀同時¶俱引接不見月在天一輪更無別萬壑與千¶江處處皆得月
#+END_VERSE
」¶

#+BEGIN_VERSE
「　眾生遞相啖決定無疑議人喫羊不難羊喫¶人亦易相傳村俗言且自有意味蜻蜓咬尾¶羓星星自喫自
#+END_VERSE
」¶

#+BEGIN_VERSE
「　荒年食反足皆因去歲豐熟年腹反飢皆因¶去歲凶情事甚明白可以曉兒童三世罪福¶因其理將無同
#+END_VERSE
」¶

#+BEGIN_VERSE
「　物外寄閒身諸緣任運歇不染半點塵唯念¶一聲佛性使軟如綿心教硬似銕肯作無益¶事水底去撈月
#+END_VERSE
」¶

#+BEGIN_VERSE
「　人生有定分各宜安分好鳧頸與鶴頸長短¶非多少若去強安排闇中被鬼笑野鹿逐陽¶焰辛苦徒自討
#+END_VERSE
」¶

#+BEGIN_VERSE
「　我愛嵒畔松年年長一臺松花炊作飯松枝¶修作柴松聲風送至松影月移來當時空錯¶過恨不買山栽
#+END_VERSE
」
<pb:KR6q0217_J_001-0711a>¶

#+BEGIN_VERSE
「　葛繁辦好心日行利人事念念在利人此心¶與天契生為陰司重死踏蓮花地勸君學葛¶繁利他亦自利
#+END_VERSE
」¶

#+BEGIN_VERSE
「　若人能斂念靜坐一須臾勝造恒沙數七寶¶窣堵波寶塔久必壞靜心功莫逾只此這一¶念究竟證真如
#+END_VERSE
」¶

#+BEGIN_VERSE
「　廬山聽經鵝徑山聽經雞師化亦俱化禽中¶也太奇多見世間人聞經反皺眉於汝意云¶何問取須菩提
#+END_VERSE
」¶

#+BEGIN_VERSE
「　我有一般寶六處常放光無中亦無表非圓¶又非方不與萬物侶能為諸法王虛靈離影¶象堂堂復堂堂
#+END_VERSE
」¶

#+BEGIN_VERSE
「　僧有貪婪者恣情於味上食稍不稱意怒罵¶捷影響病臥起不能眾惡絕其養嗔心轉熾¶盛生身化為蟒
#+END_VERSE
」¶

#+BEGIN_VERSE
「　山空宿鳥鳴澗道眠松影涼月夜凄凄明河¶秋耿耿長歌復短吟來往無人境疏鬢不堪¶搔絺衣風露冷
#+END_VERSE
」¶

#+BEGIN_VERSE
「　世人城府深相交匪容易面是而背非外親¶而內忌戎狄生同舟風波起平地真是苦娑¶婆只宜早拋棄
#+END_VERSE
」¶

#+BEGIN_VERSE
「　得生成家子心意恒歡忻或生敗家子終日¶起怒嗔不知戊與敗前生造定因還債并討¶債此語不差分
#+END_VERSE
」
<pb:KR6q0217_J_001-0711b>¶

#+BEGIN_VERSE
「　耕田博飯喫紡布博衣穿未嘗見官府肯去¶學神僊花外聽禽語松間看月圓此心休休¶地終日抱琴眠
#+END_VERSE
」¶

#+BEGIN_VERSE
「　鬼神見惡人則起嗔怒心菩薩見惡人則起¶慈悲心慈悲思救度嗔怒降災禍菩薩與鬼¶神便差這地步
#+END_VERSE
」¶

#+BEGIN_VERSE
「　綠楊掩畫橋並立啼煙鳥羽毛分外奇音聲¶亦甚好自喜時飲啄將謂長相保那知輕薄¶兒挾彈春風道
#+END_VERSE
」¶

#+BEGIN_VERSE
「　藤覆石床平霞明山閣曉花香和暖雲芳塢¶啼春鳥習嬾起常遲遣魔醒獨早真風生性¶空摠把情塵掃
#+END_VERSE
」¶

#+BEGIN_VERSE
「　行也行方便坐也行方便諸聖尋常察上天¶自然見不錫之以福即加之以算還有好因¶緣在於你後面
#+END_VERSE
」¶

#+BEGIN_VERSE
「　昨日入蓮社口佛心亦佛今日火宅中事雜¶念亦雜若非根器深未免塵勞汩是以古哲¶人山中修淨業
#+END_VERSE
」¶

#+BEGIN_VERSE
「　諸佛有大戒偶因藏中讀度酒與僧尼百劫¶無手足度者罪非輕飲者罰尤酷不惜苦口¶言勸君宜三復
#+END_VERSE
」¶

#+BEGIN_VERSE
「　嗜味忍心人環火去逼羊充饌固然美痛苦¶那堪當罪囚縛都市刀劊遶其傍此時囚心¶苦與羊略相償
#+END_VERSE
」
<pb:KR6q0217_J_001-0711c>¶

#+BEGIN_VERSE
「　春光正明媚杜宇催歸急豔杏與天桃漸漸¶減顏色長林宿雨收芳艸連天碧陌上絕遊¶人山頭臥閑客
#+END_VERSE
」¶

#+BEGIN_VERSE
「　人若富得快貧也貧得快人若富得遲貧也¶貧得遲眼中往往見世上人人知到手多顧¶快如何復何如
#+END_VERSE
」¶

#+BEGIN_VERSE
「　心若想懸崖足跟便酸澀耳聞談酢梅口中¶便水出懸崖未現前酢梅非真喫口水與足¶酸畢竟從何得
#+END_VERSE
」¶

#+BEGIN_VERSE
「　愛殺天台山石梁橋下水自古以及今潺潺¶流不止人代有變遷水聲只如此好與五百¶流洗得一雙耳
#+END_VERSE
」¶

#+BEGIN_VERSE
「　鶴本是仙禽那堪同碌碌如何受豢養卻被¶世人畜竹間斂雙翼花底縮兩足萬水與千¶山可無一飽腹
#+END_VERSE
」¶

#+BEGIN_VERSE
「　有客修西方過我問方便眷屬生厭離彌陀¶起慕戀五戒宜精專一心常不亂如此用工¶夫截流登彼岸
#+END_VERSE
」¶

#+BEGIN_VERSE
「　至哉至人語冤乃生於親離親即離冤平生¶聞未聞一人譬居越一人譬居秦從來不親¶識何處起冤嗔
#+END_VERSE
」¶

#+BEGIN_VERSE
「　青山對白頭電景良堪惜纔過三月三又早¶七月七花開春霧香葉落秋風急垂老撫嬰¶兒何時能替力
#+END_VERSE
」
<pb:KR6q0217_J_001-0712a>¶

#+BEGIN_VERSE
「　長見世間人眷屬如意少初然甚疑之既而¶心了了此皆是宿生淫慾所招報自作還自¶受不用生煩惱
#+END_VERSE
」¶

#+BEGIN_VERSE
「　猗歟純陽子神仙中第一自從見黃龍深悔¶平生術金丹不復煉瓢囊摠拋擲寄語道家¶流体錯用心力
#+END_VERSE
」¶

#+BEGIN_VERSE
「　烏鵲哺雛時萬分心愛護一啄十餘呼一飛¶十餘顧辛苦養長成驀被罟師捕哀鳴及追¶逐我不忍聞睹
#+END_VERSE
」¶

#+BEGIN_VERSE
「　有錢父母死子孫純是爭無錢父母死子孫¶純是哭此語非無稽時常經耳目著甚麼來¶由抵死去積畜
#+END_VERSE
」¶

#+BEGIN_VERSE
「　佛身充法界疑信尚未定吾有一譬喻請君¶細詳聽國朝洪武間術人冷起敬得罪遁瓦¶缾缾碎片片應
#+END_VERSE
」¶

#+BEGIN_VERSE
「　木榻眠雲穩梅花入夢香平生讎禮法盡¶嬾衣裳野老遺鳩杖鄰僧助鶴糧山居是非¶外甲子亦都忘
#+END_VERSE
」¶

#+BEGIN_VERSE
「　五百鬼啼哭五百鬼謳吟悲歡非孟浪升隊¶由子孫子孫方作善謳喜出離辰子孫方造¶惡哭為轉沉淪
#+END_VERSE
」¶

#+BEGIN_VERSE
「　趙姬一十八周母四十五盡去觀趙姬無人¶理周毋毋向觀者言昔我還嬌嫵不彀三十¶年渠亦如今我
#+END_VERSE
」
<pb:KR6q0217_J_001-0712b>¶

#+BEGIN_VERSE
「　鄰娃貴介得眾中獨取憐嬌花爭色豔細柳¶鬥偠纖雲髻教人整羅衣不自穿秋霜暗點¶鬢明月落誰邊
#+END_VERSE
」¶

#+BEGIN_VERSE
「　秦人視越人肥瘦不關己人子見親骸其顙¶忽生泚這點差別心畢竟從何起虛空落地¶時方好說向你
#+END_VERSE
」¶

#+BEGIN_VERSE
「　參禪與念佛難易那推測譬如竹中蟲其心¶欲求出逐節蛀到頂盡形未可得若能從橫¶蛀出離不終食
#+END_VERSE
」¶

#+BEGIN_VERSE
「　順風則張帆逆風則牽縴但期舟必進隨宜¶而應變世間出世間亦各有方便毋作面墻¶人不知墻外面
#+END_VERSE
」¶

#+BEGIN_VERSE
「　嵒壑絕還通盤迴千百折洞深雲住寬溪曲¶水流活白日送樵歌青山違俗轍閒情何處¶消一卷唯心訣
#+END_VERSE
」¶

#+BEGIN_VERSE
「　自從無始來造罪亦造福幾番上天堂幾番¶入地獄幾番生鬼趣幾番為人畜未能出三¶界枉受輪迴促
#+END_VERSE
」¶

#+BEGIN_VERSE
「　城東有老母一生不見佛但曉東家丘聖人¶即不識二事傳世間至今為口食當面錯過¶者此類常六七
#+END_VERSE
」¶

#+BEGIN_VERSE
「　當時布袋笑應笑世人癡富貴有窮日憂危¶無了期不知元分定只顧討便宜罪業誰能¶替酬償悔自遲
#+END_VERSE
」
<pb:KR6q0217_J_001-0712c>¶

#+BEGIN_VERSE
「　憫念諸飢禽索食無處討割少常稔田年年¶種成稻寒冬風雪中用以濟一飽但願我後¶人奕世常相保
#+END_VERSE
」¶

#+BEGIN_VERSE
「　三寶一文錢晝夜七毫息本息又相生積算¶無底極借得紙一張還了絹一疋勸人雖貧¶窘莫負常住物
#+END_VERSE
」¶

#+BEGIN_VERSE
「　心平体持戒行直莫參禪此乃到家語浪作¶話柄傳平要佛樣平直要佛樣直眾生心與¶行果能如是不
#+END_VERSE
」¶

#+BEGIN_VERSE
「　捨財為財施捨法為法施急難令無畏是名¶無畏施有心愧乏財是名曰心施心施財施¶等忍辱真布施
#+END_VERSE
」¶

#+BEGIN_VERSE
「　崖崩徑轉紆纍纍橫墮石豹隱山霧黃龍臥¶潭雲黑蕙帳動涼颼苧裘便瘦骨長吟落葉¶秋虛室疏燈夕
#+END_VERSE
」¶

#+BEGIN_VERSE
「　再貧乏衣食再富當戶俊不富與不貧自耕¶還自喫念句阿彌陀訪個善知識恁麼過將¶去一日是十日
#+END_VERSE
」¶

#+BEGIN_VERSE
「　牛與人耕田犬為主防盜田耕食有餘盜止¶財可保二者俱有功食常不充飽少病即殺¶喫人心忒不好
#+END_VERSE
」¶

#+BEGIN_VERSE
「　離親為出家出家反結拜世上雖有緣僧中¶卻無賴一頂如來衣竟被他販賣出此敗家¶兒佛也無可柰
#+END_VERSE
」
<pb:KR6q0217_J_001-0713a>¶

#+BEGIN_VERSE
「　客欲游匡廬遠過林間別相送出柴門涼風¶吹華髮獨倚蒼崖畔正奈流泉咽野鶴忽飛¶來踏破松稍月
#+END_VERSE
」¶

#+BEGIN_VERSE
「　佛是渡海舟業如大小石業重能念佛石大¶仗舟力業輕不修行石小乏舟楫大石竟得¶渡小石翻成溺
#+END_VERSE
」¶

#+BEGIN_VERSE
「　做官不要錢本分何足道間有不潔者便謂¶清官好官清性多刻民亦受苦惱清而復愛¶民乃是國之寶
#+END_VERSE
」¶

#+BEGIN_VERSE
「　徵心歷七處辯見窮八還釋老婆心切阿難¶迷執堅處尚不可得心於何所緣可還自非¶汝不還為誰焉
#+END_VERSE
」¶

#+BEGIN_VERSE
「　一女兩家求住處東西列東富陋容貌西貧¶美人物父入謀諸女女乃從容荅東家去喫¶飯西家去宿歇
#+END_VERSE
」¶

#+BEGIN_VERSE
「　鸚鵡巧能言羽族最珍貴豪家爭市之貯諸¶金籠內卻顧枝頭鳥飛鳴得自遂嗟吾獨被¶羈翻受能言累
#+END_VERSE
」¶

#+BEGIN_VERSE
「　斗室天樣寬高臥寄遐想灌木翳清陰疏篁¶流逸響名場有客爭真境無人賞皓首出啇¶山傍觀殊不像
#+END_VERSE
」¶

#+BEGIN_VERSE
「　世緣染習久粘於膠與餳未能便出離如法¶去修行生處放教熟熟處放教生漸趣入佳¶境方有少相應
#+END_VERSE
」
<pb:KR6q0217_J_001-0713b>¶

#+BEGIN_VERSE
「　口是禍之門禍常從此出萬言而萬當總不¶如一默嗟哉國武子因言褫其魄允矣磨兜¶堅緘口終無失
#+END_VERSE
」¶

#+BEGIN_VERSE
「　心悟轉法華心迷法華轉天堂不可攀地獄¶應難遣只在一念間苦樂自殊顯長空杳無¶際白雲任舒卷
#+END_VERSE
」¶

#+BEGIN_VERSE
「　世間諸事業但將直心做直心是道場成敗¶非所睹做事無利心便差也有數做事有利¶心便好也有數
#+END_VERSE
」¶

#+BEGIN_VERSE
「　閻王發憤願由于治冤敵故作地獄主亦為¶眾苦逼夜臥熱銕床渴飲熱銕汁地獄諸眾¶生受苦更無極
#+END_VERSE
」¶

#+BEGIN_VERSE
「　生類弗身剪即手不親殺君子遠庖廚即耳¶不聞殺雉三嗅而作即疑為己殺分明三淨¶肉渾合佛家法
#+END_VERSE
」¶

#+BEGIN_VERSE
「　許日不開門落花鋪滿地嬾看仙人棋喜誦¶胡僧偈谿澗月隨行石林雲共憩萬緣摠去¶心一事偏留意
#+END_VERSE
」¶

#+BEGIN_VERSE
「　駕一舴艋舟彭蠡湖中過湖闊風又高水深¶浪又大叫苦聲連天覆了舟無數性命呼吸¶間急須牢把柂
#+END_VERSE
」¶

#+BEGIN_VERSE
「　世事多不平略舉一兩樁趙文呆喫飯錢武¶乖喫糠醜女嫁好夫美婦歸村郎不知是那¶個其中暗主張
#+END_VERSE
」
<pb:KR6q0217_J_001-0713c>¶

#+BEGIN_VERSE
「　從他鬥蟭螟任彼呼牛馬世界等空花此身¶本虛假事業做不了得歇且歇罷一曲沒絃¶琴可惜知音寡
#+END_VERSE
」¶

#+BEGIN_VERSE
「　無端八識藏古今書契事有時提起來未免¶礙心地欲究本來人宜須掃文字心空及第¶歸花滿菩提樹
#+END_VERSE
」¶

#+BEGIN_VERSE
「　昨見兩秀才講論許道理語孟與學庸六經¶及三史吾幼曾讀書至今在心裡上言上大¶人下言丘乙己
#+END_VERSE
」¶

#+BEGIN_VERSE
「　形朽神飄散宋儒曾云云及註鄉人儺恐驚¶先祖神既有神可驚鳥得言飄散其語自矛¶盾讀之發三歎
#+END_VERSE
」¶

#+BEGIN_VERSE
「　若要做好人先須行好事若要不怕人休行¶怕人事云何為好事一切有益是云何怕人¶事一切非理是
#+END_VERSE
」¶

#+BEGIN_VERSE
「　有禪有淨土永明上生去閻王重其人繪像¶曰頂禮有僧死復甦具言如此事更求禮其¶塔因以傳後世
#+END_VERSE
」¶

#+BEGIN_VERSE
「　百病催人死狂風促花落花落有時開人死¶不可作縱有千金遺從無半日樂罪業受輪¶迴皆因念頭錯
#+END_VERSE
」¶

#+BEGIN_VERSE
「　澗底石齒齒澗水清可掬一隊小魚兒駭避¶風吹竹魚長不寸許解發機心速此心即佛¶性含靈皆具足
#+END_VERSE
」
<pb:KR6q0217_J_001-0714a>¶

#+BEGIN_VERSE
「　去年梅花開盈盈如雪白今年梅花開不改¶舊形色更聞馥郁香卻從何處得能識此真¶機作佛非奇特
#+END_VERSE
」¶

#+BEGIN_VERSE
「　暗昧造諸惡唯幸天不知小小為一善唯恐¶福報遲笑殺世間人無如此等癡不知心即¶天毫髮難自欺
#+END_VERSE
」¶

#+BEGIN_VERSE
「　世人視妻子以為親眷屬至人視妻子以其¶似牢獄牢獄有時出眷屬被纏縛相牽入愛¶河何時有止泊
#+END_VERSE
」¶

#+BEGIN_VERSE
「　祛暑則用扇禦寒則用綿寒暑本大數人以¶巧勝天既能奪造化亦可為聖賢一切唯心¶造我曹當勉旃
#+END_VERSE
」¶

#+BEGIN_VERSE
「　僧投山廟宿夜中神現形云主此生死地獄¶列友名求神為度脫命寫法華經歸寫經題¶時友已天上生
#+END_VERSE
」¶

#+BEGIN_VERSE
「　人見鳥營巢無不開口笑哺子羽毛成各自¶分散了不知佛視人亦如人視鳥辛苦做成¶家兒孫受溫飽
#+END_VERSE
」¶

#+BEGIN_VERSE
「　淨土遠難到下劣或生疑那曉乘佛力隨念¶生蓮池譬諸無足蟲跬步不能移得附於飛¶龍可以升須彌
#+END_VERSE
」¶

#+BEGIN_VERSE
「　四生六道中造下許冤業冤冤要相報那有¶了時節君莫儱侗去及今好解結殺父亦不¶報可與知音說
#+END_VERSE
」
<pb:KR6q0217_J_001-0714b>¶

#+BEGIN_VERSE
「　開闢成真境風光自不群峰高撐墮月竹密¶礙行雲山色陰晴變泉聲旦暮聞麻姑青鳥¶信邀過武夷君
#+END_VERSE
」¶

#+BEGIN_VERSE
「　曾見游蕩子廢產日不足一擲錢百萬一笑¶珠十斛當其豪富時犬也皆食肉及其傾敗¶後人也都喫粥
#+END_VERSE
」¶

#+BEGIN_VERSE
「　輪迴六道轉此乃一定理有信有不信未之¶詳審耳玄鳥生商帝彭生化為豕宋仁赤腳¶僊昭昭見經史
#+END_VERSE
」¶

#+BEGIN_VERSE
「　客問梅村子地獄有也不其人業頗深聊以¶片語激在他人則有在故人則沒復詰何以¶故君卻有不得
#+END_VERSE
」¶

#+BEGIN_VERSE
「　世人憂不足山翁樂有餘得糧分鼠食結屋¶借僧居雲光開錦繡松籟奏笙竽時或有新¶句隨處竹間書
#+END_VERSE
」¶

#+BEGIN_VERSE
「　富人嬾布施吝財生煩惱貧人喜布施無財¶生煩惱煩惱雖然同其如異果報貧者得生¶天富者墮惡道
#+END_VERSE
」¶

#+BEGIN_VERSE
「　菩薩處世間如人去扮戲為官不自官為隸¶不自隸離合與悲歡讚揚及罵詈甚至白刃¶加何嘗動心地
#+END_VERSE
」¶

#+BEGIN_VERSE
「　人于太平時終日懷憂戚患難一臨身求前¶不可得世事如空花得日且過日妄想多著¶魔平心便是佛
#+END_VERSE
」
<pb:KR6q0217_J_001-0714c>¶

#+BEGIN_VERSE
「　猛虎吼一聲百獸皆駭愕那知女婦人比虎¶猶似惡我語非荒唐請君自忖度婦人坐虎¶皮虎毛當時落
#+END_VERSE
」¶

#+BEGIN_VERSE
「　彌阤甚易念西方甚易生但慮信不切休憂¶力不能若能一念頃十聲稱佛名隨念往生¶去如響之應聲
#+END_VERSE
」¶

#+BEGIN_VERSE
「　獅子去搏虎故然奮全威師子去搏兔亦要¶奮全威搏兔若不力被兔得便宜損威殆不¶少難免眾獸嗤
#+END_VERSE
」¶

#+BEGIN_VERSE
「　人于臨終時甚勿相愛戀亦不宜悲哭恐使¶其心亂心亂神識迷三途去如箭念佛助往¶生第一好方便
#+END_VERSE
」¶

#+BEGIN_VERSE
「　道士被鬼迷無法之可治幸逢人救甦感德¶不能置謝以辟鬼符其人笑倒地世之徒法¶者何異此道士
#+END_VERSE
」¶

#+BEGIN_VERSE
「　青青一片山矮矮三間屋愛松兼石移飲泉¶和月掬無錢可買忙有藥堪毉俗行雲聞我¶歌亦向嵒頭宿
#+END_VERSE
」¶

#+BEGIN_VERSE
「　丁亥歲大祲飢民死多少剝盡樹上皮糠也¶無處討及今穀稍登就揀米堪好這等薄福¶人終須作餓殍
#+END_VERSE
」¶

#+BEGIN_VERSE
「　牢字乃從牛獄字卻從犬不食犬與牛牢獄¶自然免偶逢輿人語一時良有感古人察葛¶蕘言近理或遠
#+END_VERSE
」
<pb:KR6q0217_J_001-0715a>¶

#+BEGIN_VERSE
「　以缾盛虛空至彼虛空放彼空不增加此空¶不減喪形骸譬則缾業識虛空況執缾內外¶生除器空無狀
#+END_VERSE
」¶

#+BEGIN_VERSE
「　貪明蛾赴火貪餌魚上釣傍人冷眼看不覺¶失聲笑人本靈於物財色溺所好殺身了不¶願與物同一調
#+END_VERSE
」¶

#+BEGIN_VERSE
「　六賊聚為黨晝夜謀行劫一切功德財剽掠¶靡遺子內若無賊媒外寇何能入家賊最難¶防識得真英傑
#+END_VERSE
」¶

#+BEGIN_VERSE
「　山居要省緣百凡取諸豫殘山開種茶宿火¶留煨芋貧養鶴傳書閑酬僧索偈黃茆覆屋¶重風雨何須慮
#+END_VERSE
」¶

#+BEGIN_VERSE
「　受諸苦惱者業由前生造今生又不修來世¶還招報說與田舍翁不行也道好說與讀書¶人不信反要笑
#+END_VERSE
」¶

#+BEGIN_VERSE
「　我見讀書人遍讀諸經史古人邪與正一一¶皆能指及為物情蔽無暇顧道理那知後世¶人亦能檢點你
#+END_VERSE
」¶

#+BEGIN_VERSE
「　我愛真西山寫經祈薦母刺血以為墨誠孝¶自忘苦一時皆右袒君獨袒其左不為習俗¶移未易屈指數
#+END_VERSE
」¶

#+BEGIN_VERSE
「　了來尊者迎杲來盞花獻人情有兩般恩義¶貧處斷今我隨喜時些子也不見澗底水淙¶淙峰頭雲片
#+END_VERSE
」
<pb:KR6q0217_J_001-0715b>¶

#+BEGIN_VERSE
「　手種數株梅高者三尺強倏然餘丈許花開¶滿樹香人若能修行積累奚可量終日叮叮¶當鍊銕自成鋼
#+END_VERSE
」¶

#+BEGIN_VERSE
「　天地嗔惡人萬中擊一二擊之況有時使之¶知警懼見惡若便擊天威無時霽人宜擴其¶量包荒如天地
#+END_VERSE
」¶

#+BEGIN_VERSE
「　人物自相友無有介傷心凡有血氣者莫不¶相尊親吾詳味斯旨上古未茹葷禍首燧人¶氏肇起殺生因
#+END_VERSE
」¶

#+BEGIN_VERSE
「　若人念佛多上品蓮花坐若人念佛少下品¶蓮花坐譬民財寶多則稱為上戶譬民財寶¶少則稱為下戶
#+END_VERSE
」¶

#+BEGIN_VERSE
「　卻笑癡迷漢貪心不可量憂教頭髮白筭得¶面皮黃田地連千頃金銀滿十倉難教買生¶死枉用一生忙
#+END_VERSE
」¶

#+BEGIN_VERSE
「　凡人臨事機有個好法則譬如欲左轉左轉¶轉不得隨即便右轉右轉轉不得驀地於中¶間一齊都跳出
#+END_VERSE
」¶

#+BEGIN_VERSE
「　林間僧說法挂笠入煙霞示我衣間寶逢君¶門外車群兒出火宅窮子得還家與佛因緣¶大能聞妙法華
#+END_VERSE
」¶

#+BEGIN_VERSE
「　隙地有喬椿雙鵲久棲住吾意將築室鵲忽¶委巢去此機未及發彼已先禦備人為物之¶靈何用使機智
#+END_VERSE
」
<pb:KR6q0217_J_001-0715c>¶

#+BEGIN_VERSE
「　捨財不在多貴心生悅懌樵夫施三錢歸途¶喜形色後感國王報金錢復多獲布施若懊¶悔生彼穿心國
#+END_VERSE
」¶

#+BEGIN_VERSE
「　游戲入吟壇有時尋二朗斜扃隱竹松荒徑¶披蓁莽石可千人容室無十笏廣譚詩并論¶禪清賞入吾黨
#+END_VERSE
」¶

#+BEGIN_VERSE
「　古來生淨土歷歷皆名賢晉如劉遺民唐如¶白樂天宋如黃龍舒以及蘇子瞻其餘難具¶述愚人卻可憐
#+END_VERSE
」¶

#+BEGIN_VERSE
「　往往人生辰殺生以慶喜爾既欲長年彼豈¶愛速死人畜雖不同輪迴則一理不怪你喫¶他只怕他做你
#+END_VERSE
」¶

#+BEGIN_VERSE
「　眾生世諦中識趣最顛倒但喜指人短不喜¶揚人好聞人議論他即便生煩惱自己議論¶人終日不可了
#+END_VERSE
」¶

#+BEGIN_VERSE
「　人或被毀謗宜先自反己於心若無愧竟須¶置不理譬如有一人遺我以幣禮我若不受¶納少不原還你
#+END_VERSE
」¶

#+BEGIN_VERSE
「　雲山高不極結茆山之頂不是我好奇但取¶一味靜松月來昏定海日來晨省泉水自然¶盈不必更穿井
#+END_VERSE
」¶

#+BEGIN_VERSE
「　上品見佛速下品見佛遲雖有遲速異終無¶退轉時參禪病著相念佛貴斷疑實實有淨¶土實實有蓮池
#+END_VERSE
」
<pb:KR6q0217_J_001-0716a>¶

#+BEGIN_VERSE
「　鞭魚作鱠時睜目無人憐但把尾來掉而口¶不能言負痛入鼎鑊何處去伸冤有日因緣¶會也聽我烹煎
#+END_VERSE
」¶

#+BEGIN_VERSE
「　像季開方便東林晉遠公翻然徹講席肇爾¶啟蓮宗一念存安養三番睹聖容斯人若可¶作執鞭以相從
#+END_VERSE
」¶

#+BEGIN_VERSE
「　定慧戒為基功德信為毋無癡慧自開無嗔¶福乃厚發心要明師聞道須善友早尋衣下¶珠弗飲無明酒
#+END_VERSE
」¶

#+BEGIN_VERSE
「　貧賤子孫多富貴子孫少貧賤或壽長富貴¶或壽夭非關未定天各自受果報種瓜止得¶瓜種棗止得棗
#+END_VERSE
」¶

#+BEGIN_VERSE
「　無事常不出有門常不開吟詩四五首打頓¶兩三回身視如傳舍心教若死灰秋風入茆¶屋黃葉滿床堆
#+END_VERSE
」¶

#+BEGIN_VERSE
「　三個或五個喫飽聚頭坐不逞自己能便說¶他人過快活度朝昏佛也不要做臘月三十¶到手足無所措
#+END_VERSE
」¶

#+BEGIN_VERSE
「　殺羊豬受怕殺雞鴨受驚死者已真死生者¶亦偷生三四好兒女一子忽命傾不知自反¶本枉哭眼睛盲
#+END_VERSE
」¶

#+BEGIN_VERSE
「　二鬼見前屍一鞭一禮拜目連逆問之各有¶緣故在拜因曾作善福報今倚賴鞭因曾造¶惡罪報為償債
#+END_VERSE
」
<pb:KR6q0217_J_001-0716b>¶

#+BEGIN_VERSE
「　石梁苔蘚厚閒坐看流水澗畔誰家墳鬱然¶林木美哀哀聞哭聲埋骨添新壘一自入山¶來幾人化作鬼
#+END_VERSE
」¶

#+BEGIN_VERSE
「　竹未出土時已具稜稜節總然勢拂雲其中¶元無物清風徐徐來彷彿琅玕戛孑立嵒壑¶間何曾畏霜雪
#+END_VERSE
」¶

#+BEGIN_VERSE
「　正人說正法聽者沒幾個幻師呈幻術觀者¶應無數顛倒其知見不知是何故所以世間¶人名之為措大
#+END_VERSE
」¶

#+BEGIN_VERSE
「　痴人燒紙錢喚名曰寄庫若死入地獄那放¶你空過卻有真預修彌阤作功課逕趍極樂¶邦踏翻生死路
#+END_VERSE
」¶

#+BEGIN_VERSE
「　一童嗜雞子每竊火燒食被鬼誘入城門閉¶不得出遍城皆火灰奔走痛無極父喚城忽¶隱腿燒爛盈尺
#+END_VERSE
」¶

#+BEGIN_VERSE
「　名利誰不愛命中倘沒有譬之鏡中花雖好¶難到手或得之非分禍患緊跟後如喫刀上¶蜜雖甜恰傷口
#+END_VERSE
」¶

#+BEGIN_VERSE
「　故人山中來亦羨山居好旦暮遺家累入山¶恨不早及去逐聲華依舊猒枯槁所以巢由¶後山人直恁少
#+END_VERSE
」¶

#+BEGIN_VERSE
「　若造種種業輪迴入諸趣唯有修西方與佛¶為伴侶好事幹兩樁彌阤念兩句預辦了盤¶纏憑他幾時去
#+END_VERSE
」
<pb:KR6q0217_J_001-0716c>¶

#+BEGIN_VERSE
「　咬菜君笑我喫肉我憐君菜澹免償債實自¶愛其身肉肥要酬報端自戕其身形殊性不¶殊山谷見理真
#+END_VERSE
」¶

#+BEGIN_VERSE
「　一人山之巔一人山之趾初然人見之高卑¶勢難比從巔下不休從趾上不已卑者反在¶頂高者反在底
#+END_VERSE
」¶

#+BEGIN_VERSE
「　偶經貴公墓凄涼心慘傷青山臥碑碣黃土¶蓋文章哭無騎馬客笑有牧牛郎意氣兼功¶業都歸夢一場
#+END_VERSE
」¶

#+BEGIN_VERSE
「　為善獲善報造惡受惡報不用去占龜何須¶來討笤智人固能知愚者亦能曉何造惡者¶多而為善者少
#+END_VERSE
」¶

#+BEGIN_VERSE
「　青山不負我棲遲興自別林間臥紫煙澗底¶弄明月春閣送冥鴻秋崖聽落葉地覆及天¶翻與我無干涉
#+END_VERSE
」¶

#+BEGIN_VERSE
「　人固愛妻孥物亦戀眷屬曾見人縛雞驚飛¶共趕逐殺害彼性命厭飫我口腹巡行善惡¶神暗裡定怒目
#+END_VERSE
」¶

#+BEGIN_VERSE
「　佛言四事供閻浮諸眾生或於取乳頃能念¶佛數聲較量其功德念佛妙難稱直至菩提¶果皆由這念成
#+END_VERSE
」¶

#+BEGIN_VERSE
「　一念何萬年萬物何一體或人致疑問聞喻¶躍然喜周卜得八百萬年同此理明王斬塑¶像一體差堪擬
#+END_VERSE
」
<pb:KR6q0217_J_001-0717a>¶

#+BEGIN_VERSE
「　往歲曾瞻禮育王舍利塔非金亦非石非木¶亦非銕舍利隱或現金鐘動不歇小大及形¶色變幻不可說
#+END_VERSE
」¶

#+BEGIN_VERSE
「　老大青樓妓鬢邊生白髮猶記少年時花枝¶滿頭插擬人似舊憐見者反笑殺不識進退¶人缾蓋頗合著
#+END_VERSE
」¶

#+BEGIN_VERSE
「　人人對人言唯說喫虧好驀然事臨頭前言¶又忘了討得些便宜歡喜呵呵笑若被人占¶先冤家直到老
#+END_VERSE
」¶

#+BEGIN_VERSE
「　嵒頭打睡餘偶念一朋友自負經濟才立名¶期不朽空谷絕足音風塵浪奔走夷齊死山¶中聲譽且長久
#+END_VERSE
」¶

#+BEGIN_VERSE
「　石崇在地下飢餓去求食范丹怪問云君富¶胡亦乞荅言我來時一些拏不得此雖是寓¶言其理卻真實
#+END_VERSE
」¶

#+BEGIN_VERSE
「　班魚乖性氣浪行煙波中偶自觸於物念懣¶即填胸仰覆浮水面萬斛不能容鳶鴟得乘¶之因以斃厥躬
#+END_VERSE
」¶

#+BEGIN_VERSE
「　持齋恐壽促乃叩善知識命之到市中問取¶賣棺客喫素人買多則齋固無益喫葷人買¶多死不干齊得
#+END_VERSE
」¶

#+BEGIN_VERSE
「　東海有一魚其名曰烏賊如遇網捕人吐墨¶染水黑冀以得逃形因之被全獲拙因弄巧¶成非獨此微物
#+END_VERSE
」
<pb:KR6q0217_J_001-0717b>¶

#+BEGIN_VERSE
「　修行礙心田無如錢最惡謂其屬五家愈多¶愈不樂龐老沉之江君休入水摸樂邦淨念¶生非藉錢財博
#+END_VERSE
」¶

#+BEGIN_VERSE
「　不念佛者死如囚去見官未免受刑罰那不¶心膽寒能念佛者死如客去登筵無非享宴¶樂自然生喜懽
#+END_VERSE
」¶

#+BEGIN_VERSE
「　春雨曉來過山泉飛百道落花溪澗香翫景¶學行釣路逢白頭翁背懸青笠帽非狷亦非¶狂自歌還自笑
#+END_VERSE
」¶

#+BEGIN_VERSE
「　白首臥林丘此心良獨苦親友多死亡轉眼¶成千古知誰登天堂知誰游地府我顧不得¶他他顧不得我
#+END_VERSE
」¶

#+BEGIN_VERSE
「　往見豪富家魚肉小百姓橫割與豎割畏威¶那敢掙冥冥善惡報纖悉明於鏡越做勢頭¶大越見子孫病
#+END_VERSE
」¶

#+BEGIN_VERSE
「　昔者張善和宰牛作活計臨終牛索命其心¶大恐懼負極念彌阤佛即接引去況能平時¶修往生何足慮
#+END_VERSE
」¶

#+BEGIN_VERSE
「　魚以海為室畜之盆池中鳥以林為家置之¶尺許籠拂彼自然性為汝耳目充無罪囚汝¶獄汝心從不從
#+END_VERSE
」¶

#+BEGIN_VERSE
「　久矣臥長林人間無夢到門容竹籟敲榻藉¶松陰掃長日怪如年清閑憂似寶紅塵與白¶雲你道差多少
#+END_VERSE
」
<pb:KR6q0217_J_001-0717c>¶

#+BEGIN_VERSE
「　大人澤天下立法垂萬古小人困一身晨不¶謀及暮局量天淵殊皆由方寸做胡樂為其¶小而不為其大
#+END_VERSE
」¶

#+BEGIN_VERSE
「　因指得見月見月還忘指認指以為月斯亦¶愚人耳聞教合明心明心教可已執教以為¶心法眼生塵滓
#+END_VERSE
」¶

#+BEGIN_VERSE
「　山徑艸蕭蕭林扉扃白板春深摘茶遲僮出¶炊飯晚自分無寸長天生得一嬾從來不見¶人何煩青白眼
#+END_VERSE
」¶

#+BEGIN_VERSE
「　浮生如蜉蝣促晷陽焰然何不一返照終日¶苦憂煎使盡多伎倆未免土中眠一具枯髏¶骨被他螻蟻鑽
#+END_VERSE
」¶

#+BEGIN_VERSE
「　五祖戒禪師於法已得悟後身為東坡如何¶反退墮恒持彌陀像西方作公據念佛穩於¶禪觀此可自喻
#+END_VERSE
」¶

#+BEGIN_VERSE
「　人皆喜長壽長壽居八難錯過好時光反被¶長壽賺人多好好名好名居五欲五欲自恣¶者三途所收錄
#+END_VERSE
」¶

#+BEGIN_VERSE
「　今日去牧牛明日去牧牛蘆管吹作笛牛背¶穩於舟放之桃林野飲以[澦-予+(上/示)]水流不犯他苗¶稼牧童自己休
#+END_VERSE
」¶

#+BEGIN_VERSE
「　眼下見喫虧到底不喫虧眼下見便宜到底¶失便宜那老有記性譬彼善射師箭箭皆中¶的但發絃線遲
#+END_VERSE
」
<pb:KR6q0217_J_001-0718a>¶

#+BEGIN_VERSE
「　女人修西方生者如雨點其故果何為一心¶能不亂我勸丈夫兒一刀須兩斷少分不相¶應總被鬼王筭
#+END_VERSE
」¶

#+BEGIN_VERSE
「　醯雞亦愛生蜉蝣亦畏死嗟嗟世間人生死¶何異此人之視昆蟲如天視我你不早求出¶離虛浪何日已
#+END_VERSE
」¶

#+BEGIN_VERSE
「　昔人重寫經不獨血為墨紙剝身上皮筆析¶身上骨但生難遭想身命那遑惜親見人皮¶經梵書方半尺
#+END_VERSE
」¶

#+BEGIN_VERSE
「　破衲擁寒雲短床堆亂石但憂景逼人不慮¶貧入骨林鳥語關關嵒泉流汩汩風和花雨¶香何處尋樂國
#+END_VERSE
」¶

#+BEGIN_VERSE
「　夢糞則得銀銀是臭穢物夢蛇則得錢錢是¶毒害物人於銀起貪被他污名節人于錢多¶畜被他纏命殺
#+END_VERSE
」¶

#+BEGIN_VERSE
「　作福先避罪布施先還債此語若鄙俚其意¶卻廣大念佛貴念心持齋貴持戒此言最親¶切往生決非下
#+END_VERSE
」¶

#+BEGIN_VERSE
「　世緣不耐煩甘爾遁嵒穴煙霞一片心霜雪¶數莖髮減口施飢禽開池受明月優哉復悠¶哉吾樂不可說
#+END_VERSE
」¶

#+BEGIN_VERSE
「　有戒殺為先有罪酒為首二俱是重業彼此¶相前後慈心傷於殺佛性亂於酒嘗問酤酒¶人罪十屠宰手
#+END_VERSE
」
<pb:KR6q0217_J_001-0718b>¶

#+BEGIN_VERSE
「　事常意外生忙向閑中討池涸遠疏泉臺荒¶頻刈艸種花蝶占多惜果猿偷早筭到維¶婆不若無為好
#+END_VERSE
」¶

#+BEGIN_VERSE
「　禪床僧夜起誤傷一蝦蟆竟夕苦索命薦廣¶許修齋及晨往視之卻是遺地加疑心生暗¶鬼弓影盞中蛇
#+END_VERSE
」¶

#+BEGIN_VERSE
「　造化不能苦形骸何足累藜杖倚花前石床¶橫竹內欲行即便行欲睡即便睡古人曾有¶言無事以當貴
#+END_VERSE
」¶

#+BEGIN_VERSE
「　郁翁示微疾云逝在十五屆期道友來屋陋¶天大雨量晴更二十坐脫觀如堵念佛如是¶功生死能由我
#+END_VERSE
」¶

#+BEGIN_VERSE
「　溪魚披漁獲將去市上貨顧見水中魚回¶如泣訴爾曹謾嬉嬉道我獨受禍未免早此¶間在他手裡過
#+END_VERSE
」¶

#+BEGIN_VERSE
「　見有多畜者夜被群盜縛百刑慘逼之更加¶以炮烙寧死庇其財子孫享快樂無不笑其¶痴後又有人學
#+END_VERSE
」¶

#+BEGIN_VERSE
「　他若來打我我便先眠倒他既省氣力¶省煩惱此言若淺易其理甚微妙人生¶中儘受用不了
#+END_VERSE
」¶

#+BEGIN_VERSE
「　飯飽沒些事寒泉弄雙足紅映澗邊桃青映¶嵒畔竹水本是無情辯色由于目人死目尚¶存云何不能矚
#+END_VERSE
」
<pb:KR6q0217_J_001-0718c>¶

#+BEGIN_VERSE
「　為大器薄畜若厚己傾家可立至飄風更滿¶帆覆舟恐難避
#+END_VERSE
」¶

<img:>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0217_J_001-0719a>¶

<img:>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
